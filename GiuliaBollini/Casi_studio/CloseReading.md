_The flow towards Europe, Lucify_   
https://www.lucify.com/the-flow-towards-europe/


Si tratta di un progetto online che raccoglie, analizza e mostra dati relativi al flusso di migranti spostati in Europa, a partire dalla seconda Guerra Mondiale. Ha lo scopo di sensibilizzare e chiarire l’entita della crisi, basandosi sui dati raccolti dalle Nazioni Unite.
Una mappa mostra il flusso di richiedenti asilo verso i paesi europei. Ogni punto presente sulla mappa rappresenta 25 persone che si spostano nello scorrere del tempo. Interagendo con la velocità aumenterà o diminuirà l’andamento e il numero degli spostamenti e del passare degli anni.
Una tabella invece mostra le persone richiedenti asilo totali mensili che vengono da diversi paesi. Andando a spostare il cursore sulla linea del tempo, si potranno notare le variazioni mensili e annuali della quantità di persone che richiedono asilo da determinati luoghi del mondo verso altri.
Con questo progetto viene mostrata la grandezza di questi spostamenti e dell’immensa quantità di richiedenti asilo nel corso degli anni. 

Prendendo la tabella che sottolinea quante sono le persone richiedenti asilo, si può notare che non vengono evidenziate quali tra queste sono le richeste prese in considerazione e accettate e quali invece quelle respinte. 
Se venissero differenziate e mostrate queste differenziazioni, ci si potrebbe accorgere realmente di quanti richiedenti asilo non vengono accettati e non possono spostarsi dal loro paese.  
![Schermata 2020-06-21 alle 18 38 42](https://user-images.githubusercontent.com/61871414/85230137-76816000-b3ee-11ea-99cd-f9b7533124e9.png)




_Immaterials: Light painting WiFi, 2012, Timo Arnall, Jørn Knutsen and Einar Sneve Martinussen_ 
https://vimeo.com/20412632


Immaterials è un'istallazione urbana progettata all'interno di un'università di Oslo, che utilizza il segnale WiFi per donare una matericità al segnale invisibile delle reti WiFi, creandone una visualizzazione comprensibile e fisica. Mostra dunque in che modo il WiFi passa e si collega con la città, evidenziando la potenza e la qualità della rete e contestualizzandola all’interno di un ambiente fisico. In questo modo si va a crearsi, in tempo reale, una mappa delle reti WiFi presenti nella città.
Usando alcune aste di 4 metri l'una, dotate di luce a intermittenza, viene cercato il segnale WiFi all’interno del campus universitario in cui è stato progettato. La luce dell'asta, cambiando d’intensità e forma, mostra ed evidenzia le differenze di segnale creando, all’interno del paesaggio urbano, un’immagine luminosa di questo. 
In questo modo viene resa tangibile un'attività invisibile per natura, mostrando ai cittadini quanto, anche quel che non è visibile naturalmente, influisca e faccia parte del paesggio urbano giornaliero.


_Monument, 2006, Caleb Larsen_


L’installazione di Larsen mostra in tempo reale la quantità di omicidi nel mondo, rappresentati da una piccola pallina gialla che cade da una scatola trasparente.
Un computer analizza continuamente dal web, numerosi titoli di notizie di tutto il mondo, andando a ricercare le notizie su persone uccise. Ogni volta che un articolo viene trovato, vengono determinati il numero di decessi, viene inviato un input al contenitore e vengono così lasciate cadere tante palline gialle quante le persone morte. Ogni mese cadono all'incirca 20.000 palline e, con il trascorrere del tempo si verrà a creare un tappeto di sfere gialle sempre più denso e caotico. 
L'utente che assistirà per la prima volta alla mostra, sarà all'oscuro delle modalità di funzionamento dell'insallazione. Questo lo porterà a desiderare che sempre più palline cadano dal contenitore, per poter vedere e poter "giocare" con l'installazione. Inconsapevoli del reale significato, quindi gli utenti in un certo senso "sperano nella morte di qualcuno".

Se, invece di avere delle palline di plastica, l'installazione venisse riempita da fragili palline di vetro e, delimitando quindi l'area di installazione, ci si trovasse ad avere uno spazio dove si creerà un tappeto di frammenti di vetro? Racchiuderebbe un significato maggiore di sofferenza e di rottura causato dal frantumarsi a terra, così come i corpi delle persone uccise che vengono "distrutti" e frantumati per mano di qualcun altro.

